# -*- mode: mandoku-view -*-
#+TITLE: 郡齋讀書志
#+DATE: 2015-09-23 10:08:55
#+PROPERTY: JUAN 0


序¶
魏王粲為蔡中郎所奇盡得其家書籍文章故能博¶物
多識問無不對國朝宋宣獻公亦得畢文簡楊¶文莊家
書故藏書之富與秘閣等而常山公以贍博¶聞于時夫
世之書多矣顧非一人之力所能聚設令¶篤好而能聚
之亦老将至而耄且及豈暇讀哉然則¶王宋所以能博
者蓋自少時已得先逹所藏故也余¶家自文元公來以
翰墨顯者七世故家多書至於是¶正之功世無與讓然
<pb:KR2n0002_WYG_000-5b>
自中原無事時已有火厄及兵¶戈之後尺素不存也余
仕宦連蹇久益窮空雖心志<md:KR2n0002_SBCK_000-3b>¶未衰而無書可讀每恨之
南陽井公天資好書自知¶興元府領四川轉運使常以
俸之半傳錄時巴蜀獨¶不被兵人間多有異本聞之未
嘗不力求必得而後¶已歴十餘年所有甚富旣罷載以
舟即廬山之下居¶焉與余厚一日貽余書曰度老且死
有平生所藏書¶甚秘惜之顧子孫稚弱不自樹立若其
心愛名則為¶貴者所有若其心好利則為富者所有恐
<pb:KR2n0002_WYG_000-6a>
不能保也¶今舉以付子他日其間有好學者而後歸焉
不然則¶子自取之余惕然從其命凡得書若干部計若
干卷¶今三榮僻左少事日夕躬以朱黄讎校舛誤每終
篇<md:KR2n0002_SBCK_000-4a>¶輙撮其大指論之豈敢効王宋之博所期者家聲是¶
繼而已其書則固自若也儻遇井氏之賢當如約
<pb:KR2n0002_WYG_000-7a>
郡齋讀書志原序
杜鄴從張京兆之子學問王粲為蔡中郎所奇皆盡得
其家書故鄴以多聞稱而粲以博物顯下逮國朝宋宣
獻公亦得畢文簡楊文莊家書故所藏之富與秘閣等
而常山公以贍博聞于時夫世之書多矣顧非一人之
力所能聚設令篤好而能聚之亦老将至而耄且及豈
暇讀哉然則二三子所以能博聞者蓋自少時已得先
逹所藏故也公武家自文元公來以翰墨為業者七世
<pb:KR2n0002_WYG_000-7b>
故家多書至於是正之功世無與讓焉然自中原無事
時已有火厄及兵戈之後尺素不存也公武仕宦連蹇
久益窮空雖心志未衰而無書可讀每恨之南陽公天
資好書自知興元府至領四川轉運使常以俸之半傳
錄時巴蜀獨不被兵人間多有異本聞之未嘗不力求
必得而後已歴二十餘年所有甚富旣罷載以舟卽廬
山之下居焉宿與公武厚一日貽書曰某老且死有平
生所藏書甚秘惜之顧子孫稚弱不自樹立若其心愛
<pb:KR2n0002_WYG_000-8a>
名則為貴者所奪若其心好利則為富者所售恐不能
保也今舉以付子他日其間有好學者而後歸焉不然
則子自取之公武惕然從其命書凡五十篋合吾家舊
藏除其複重得二萬四千五百卷有奇今三榮僻左少
事日夕躬以朱黄讎校舛誤每終篇輙撮其大指論之
豈敢効二三子之博聞所期者不墜家聲而已書則固
自若也儻遇其子孫之賢者當如約紹興二十一年元
日昭德晁公武序<md:KR2n0002_SBCK_000-4b>¶<md:KR2n0002_SBCK_001-1a>¶
<pb:KR2n0002_WYG_001-1a>
欽定四庫全書
　郡齋讀書志卷
